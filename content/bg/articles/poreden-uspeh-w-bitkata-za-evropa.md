---
title: Пореден успех в битката за Европа
date: 8/07/2025
description: От името на ПП „Възраждане“ желая да поздравя всички наши привърженици, върху които беше стоварена цялата отговорност за защитата на лева. Днес е светъл ден в новата история на България.
tags:
  - Възраждане
  - Европа
  - Победа
  - Икономика
image: /images/articles/kopeikin-cover.png
readingTime: "1"
---

![preview](/images/articles/kopeikin-cover.png)

От името на ПП „Възраждане“ желая да поздравя всички наши привърженици, върху които беше стоварена цялата отговорност за защитата на лева. Днес е светъл ден в новата история на България. Поредната победа на партия „Възраждане“ е налице, и тя не може да бъде обезличена – България става пълноправен член на еврозоната! Честито, българи! Вие сами постигнахте този успех, а ние, като Ваши конституционни представители в парламента, бяхме единствено инструмент на народната воля.

Това, разбира се, не стана и без преодоляването на някои пречки. Против влизането на България в еврозоната имаше мащабна медийна кампания, която беше насочена главно срещу нас и нашите партньори в управлението на страната. МАФИЯТА направи всичко възможно да притъпи народната воля, но ознаменуваната победа остана за партия „Възраждане“ и нейните последователи. Това е победа и за демокрацията, и върховенството на закона, тъй като в публичния дебат се роди истината, а тя възтържествува днес – с последната стъпка към приемането на България в еврозоната. Въпреки вредата, която се опитаха да нанесат хора, вече изпразнени от политически смисъл, като Румен Радев, Ивелин Михайлов, Григор Сарийски, Румяна Ченалова и други, силният отпор, който беше отдаден от нашите стройни редици, успя да отрази хибридните атаки. Вече става пределно ясно, че отправените заплахи за българските граждани след влизането в еврозоната са продукт на лъжи, спекулации и нечисти влияния, идващи от изток.

Тази победа нямаше да бъде постигната и без дейното участие на нашите съюзници – господин Бойко Борисов и господин Делян Пеевски. Тяхната политическа мощ, подплатена с гражданската воля, направи днешният ден възможен. Искам да спомена и колегите от БСП, които, също като нас, осъзнаха навреме нуждата от приемането на общата валута. Днешният ден нямаше да бъде толкова празничен и без подкрепата от Българско Либертарианско Общество в лицето на Стоян Панчев, който вече няколко години прокламира ползата от въвеждането на европейската валута. 

А сега, когато вече българската евромонета ще бъде използвана в цяла Европа, е време за празнуване!

*К.К*
