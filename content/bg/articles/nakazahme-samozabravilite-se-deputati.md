---
title: Издърпахме ушите на самозабравилите се евродепутати
date: 8/07/2025
description: ПП „Възраждане“ символично „дърпа ушите“ на трима свои евродепутати, гласували против еврото, като на Рада Лайкова допълнително спира и бот-лайковете, за да напомни, че евро се споделя, а не се крие.
tags:
  - Брюксел
  - Лайкова
  - Волгин
  - Стоянов
  - Евро
image: /images/articles/nakazanite.jpg
readingTime: "1"
---

![preview](/images/articles/nakazanite.jpg)

На извънредно заседание на Изпълнителния съвет на ПП „Възраждане“ взехме решение да наложим дисциплинарни мерки на евродепутатите Станислав Стоянов, Рада Лайкова и Петър Волгин. Причината? Гласуваха против въвеждането на еврото в България на историческия вот на 08 юли 2025, датата на която нашата Родина окончателно пое по своя европейски път. 

Въпреки че отлично съзнават незначителната тежест на своите гласове, те демонстрираха висша форма на егоизъм, опитвайки се да „запазят“ евровалутата само за себе си, без да я споделят с всички свои съграждани. Докоснали се веднъж до евро банкнотите, те решиха да действат на своя глава - но, за щастие, силната европейска общност за пореден път се отнесе отговорно към българските избиратели и успя да заглуши лукавите им опити.

Напомняме, че нашата партия изпраща своите народни избраници в сърцето на Европа, за да взимат евро, а не да ни пазят от него!

Като символично наказание, тримата ще получат едно приятелско „издърпване на ушите“, за да запомнят, че евро се дели, не се крие. Освен това, на Рада Лайкова ще бъде спряна поддръжката с лайкове от ботфермите под нейните статуси - защото народната любов се печели с действия, а не с алгоритми.

ПП „Възраждане“ остава твърдо ангажирана с европейския път на България и въвеждането на еврото като част от нашето общо бъдеще.

Да живее България!
Да живее Европа!
